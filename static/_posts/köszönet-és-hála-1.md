---
layout: blog
title: 'KÖSZÖNET ÉS HÁLA! 1. :) '
date: 2020-03-20T15:38:04.839Z
name: 'Csach Gábor (forrás: facebook)'
thumbnail: /uploads/koszonet_hala.jpg
---
Néhány pillanattal ezelőtt beszélgettem Dr. Szabó Géza kórházigazgató főorvos úrral telefonon, aki megkért rá, hogy a teljes kórházi dolgozói állomány, különösen a több megyét (Nógrád, Komárom, Pest és Heves megye négy járása) ellátó infektológiai osztály nevében szeretné megköszönni a balassagyarmati vendéglátóhelyek és adományozók segítségét, amivel hozzájárulnak az emberfeletti lelki és nem ritkán fizikai terhelésben dolgozó munkatársak hangulatának javításához.

Ugyanis többek közt a Karantén-Balassagyarmat [https://www.facebook.com/groups/Karanten/](https://www.facebook.com/groups/Karanten/?fref=mentions&hc_location=group) facebook csoport és mások szervezésében minden nap a kórházi dolgozók kisebb ajándékokat: pizzát, hamburgert, édességet stb. kapnak a város vállalkozóitól és civilektől. Ez a figyelmesség megerősít minden kórházi dolgozót abban, hogy a társadalom és a gyarmatiak különösen tisztában vannak a munkájuk értékével.

Minden balassagyarmati hálás nekik, és azt üzeni, hogy legyenek erősek, ma ők a hétköznapok legnagyobb hősei!

Természetesen én is felajánlottam az Önkormányzat nevében a Kórháznak bármely segítséget: eszközök, egyéb szükségletek beszerzésére (legyen szó bármely alkatrészről, hangulatjavító eszközről, vagy akár lélegeztető gép beszerzéséről).

Nem tudok mit mondani, egyszerűen büszke vagyok rá hogy Balassagyarmaton élek ![](https://static.xx.fbcdn.net/images/emoji.php/v9/t4c/1/16/1f642.png):)

PS: egyéb információs csatornáimból tájékoztatok mindenkit, hogy jelen állás szerint nincs Balassagyarmaton és a kórházban beazonosított COVID-19-es pozitív beteg. Információim szerint már túl vagyunk a 40. megfigyelt tesztjén is.