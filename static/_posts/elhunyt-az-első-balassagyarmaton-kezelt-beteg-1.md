---
layout: blog
title: Elhunyt az első Balassagyarmaton kezelt beteg.
date: 2020-03-28T10:14:50.577Z
name: bgykaranten.hu
thumbnail: /uploads/varoshaza.jpg
---
## A polgármester Úr facebook oldalán nem sokkal ezelőtt jelentette be, hogy elhunyt az első, pest megyéből beszállított beteg. Részvétünk a családnak.

**A pogármester Úr közleménye módosítás nélkül:**

"Tisztelt Balassagyarmatiak!

Tegnapi napon a városi kórházban elhunyt az első, Pest megyéből beszállított koronavírusos beteg. A 70 év feletti férfi több súlyos alapbetegségben is szenvedett. Őszinte részvétünk a családnak. Új beteg mostanáig nem érkezett.

A gyarmati beteg gyermekeinek első tesztje már megérkezett, mindkettőjüké negatív. Miként a család háziorvosa Spruch doktor első tesztje is. Amint megtudjuk a többi karanténba helyezett érintett tesztjét, tájékoztatom a lakosságot.

A városi kórházban a belgyógyászati pavilon földszintjén vannak a megfigyelésre behozott koronavírus gyanús betegek. Közöttük továbbra sincs pozitív tesztet mutató, de köztük is sok a súlyos betegségben szenvedő. Mint köztudott, a gyarmati intézmény azon 28 kórház egyike, ahol területileg látják el a gyanús betegek megfigyelését, illetve a koronavírus fertőzöttek gyógyítását. A városi kórházban elkülönített szinteken vannak a megfigyelt és az azonosított koronavírusos betegek. A kórház felkészült a betegek fogadására, a szükséges eszközök biztosítottak.

Mindenkit kérek a kormányrendeletek és a polgármesteri rendelkezések betartására!"

[](https://www.facebook.com/photo.php?fbid=2879051445509164&set=a.183240801756922&type=3&eid=ARAbIfuu0WpyM0wUT16tXt2H9QqL217xX7ufxgQZIFZTsssn1H__jsvLZhNOsPz20caA_bEq0yMO7XcW)